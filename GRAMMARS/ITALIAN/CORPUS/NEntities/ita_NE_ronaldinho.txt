Milano, 6 Luglio 2008 - Il Milan, viste le cifre esorbitanti richieste, pensa all'ipotesi 'low cost' per portare in rossonero Ronaldinho e sbloccare un mercato fin qui fermo alle richieste ritenute improponibili di Arsenal e Chelsea, per Adebayor e Drogba. Emmanuel Adebayor resta il sogno di Carlo Ancelotti, ma di fronte alla sua attuale valutazione il plenipotenziario milanista Adriano Galliani si e' tirato indietro. Ad ogni modo anche in questa trattativa il nodo e' di natura economica: lo stesso Galliani ha chiarito in un'intervista che per garantirgli l'attuale ingaggio ''bisogna che il costo del suo cartellino sia vicino allo zero''.
A maggior ragione dopo che l'Arsenal ha respinto l'offerta ben piu' danarosa del Barcellona. Tuttavia non e' escluso che il togolese lasci Londra appena Arsene Wenger trovera' un degno sostituto. In via Turati sono disposti ad attendere, confidando nella volonta' del giocatore di indossare la maglia rossonera, e sperando che piu' in la' possa calare il suo prezzo. Fermo restando che anche Didier Drogba andrebbe bene, ma il prezzo del suo cartellino e' altrettanto proibitivo, il nome di Ronaldinho e' quello piu' accostato al Milan. Sia perche' il corteggiamento va avanti da tempo e il fratello-manager, Roberto de Assis, ripete che l'affare si fara'. Sia perche' ha i crismi del colpo ad effetto, dopo che gli acquisti di Flamini, Zambrotta e il ritorno di Borriello, non hanno soddisfatto l'appetito di campioni dei tifosi. Ad ogni modo anche in questa trattativa il nodo e' di natura economica: lo stesso Galliani ha chiarito in un'intervista che per garantirgli l'attuale ingaggio ''bisogna che il costo del suo cartellino sia vicino allo zero''. Ovvero, il prestito e' la soluzione ideale, se non l'unica possibile. L'eventuale arrivo di un extracomunitario come Adebayor (Ronaldinho ha passaporto spagnolo), non impedirebbe al Milan di ingaggiarne un secondo, grazie alla riforma, a lungo invocata da Galliani, appena varata dalla Federcalcio. Porte aperte al ritorno di Shevchenko, che il Chelsea potrebbe cedere alla fine dell'estate, se non a gennaio. E si parla anche di un altro ex a buon mercato, Hernan Crespo. L'argentino potrebbe arrivare a parametro zero, visto che non ha avuto il rinnovo dal Chelsea, proprietario del cartellino, e rischia di non trovare spazio nell'Inter. Esclusa l'ipotesi di un rinnovo per Ronaldo, l'acquisto di un nuovo attaccante spingerebbe in prestito il giovane Alberto Paloschi. E, se arriveranno offerte, sono in uscita anche il portiere Storari, i difensori Simic, Grimi e Digao e il centrocampista Abate. ALTRI AFFARI. Secondo la stampa inglese, il general manager dell'Arsenal, Arsene Wenger, e' pronto a fare un'offerta di 23 milioni di euro all'Ajax per avere Huntelaar. Considerando che la politica di Wenger e dell'Arsenal e' sempre quella che bisogna prima vendere e poi comprare giovani talenti, se ne deduce che Adebayor lascera' Londra per una cifra vicina ai 40 milioni di euro, che il Milan non sara' mai disposto a pagare. A Londra si dice anche che l'Inter si stia riavvicinando a Drogba e stia insistendo con il Chelsea per avere anche un pupillo di Mourinho, il portoghese Ricardo Carvalho, che pero' Scolari non vuole lasciar partire. Per Lampard, ancora in vacanza, il presidente Moratti non ha fretta, mentre nella settimana entrante si dovrebbe chiudere per il romanista Mancini, che passerebbe in nerazzurro per 12 milioni di euro. La Roma li reinvestira' tutti per un giocatore d'attacco: i preferiti da Spalletti continuano a essere Mutu, se lascera' la Fiorentina, o il brasiliano del Real, Julio Baptista, per il quale gli spagnoli hanno ricevuto un'offerta dai turchi del Galatasaray. Un emissario del club 9 volte campione d'Europa ha ribadito al ds dei giallorossi, Prade' che il giocatore non e' trattabile per un semplice prestito. Il Palermo cerca ancora il brasiliano Renato Augusto, fantasista del Flamengo, ma adesso si sono fatti avanti anche Shakhtar Donetz e Tottenham: proprio gli inglesi hanno visto rispedire al mittente la proposta di 12 milioni di euro che avevano avanzato allo Spartak Mosca per avere il centravanti Pavlyuchenko, una delle rivelazioni dell'Europeo. Il Fenerbahce ha fatto sapere alla Lazio che non intende cedere il nazionale turco Kazim Kazim, mentre Boselli del Boca Juniors, altro obiettivo di Lotito, e' sempre piu' vicino all'Estudiantes La Plata. Il Pisa ha chiesto ai biancocelesti Berni e Diakite', mentre Baronio potrebbe finire all'Atalanta. Si allontana da Roma Petrachi, il ds del Pisa, al quale Lotito non e' disposto a riconoscere lo stesso stipendio (250 mila euro annui) che il dirigente percepisce in Toscana. Il brasiliano-spagnolo Senna ha chiesto al Villarreal di non cederlo, quindi esce dal mercato. In settimana la Juventus cerchera' di risolvere il rebus del centrocampista: in lizza sono sempre (Aquilani e' incedibile) Xabi Alonso, Poulsen e Stankovic, ai quali si e' aggiunto il nome del portoghese Miguel Veloso, dello Sporting: nei prossimi giorni il procuratore del giocatore, Pablo Barbosa, incontrera' i dirigenti bianconeri. In Inghilterra il 'Daily Star' scrive che il Chelsea cedera' in prestito alla squadra di Ranieri il difensore serbo Branislav Ivanovic. In uscita la Juve sta per cedere Almiron alla Sampdoria, mentre per Tiago non ci sono ancora acquirenti. 
