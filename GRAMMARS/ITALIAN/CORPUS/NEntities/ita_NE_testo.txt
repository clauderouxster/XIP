Nel cuore verde d’Europa, dalla regione che vanta la maggior estensione di aree protette, da quell’Italia minore che è la vera ricchezza della nostra nazione, riparte con nuovo slancio, nel solco tracciato dalle precedenti edizioni, l’iniziativa della Federazione italiana delle Associazioni Scientifiche per  le Informazioni Territoriali e Ambientali.

SIFET, AIC, AIT e AM/FM, le quattro Associazioni che nel 1997 fondarono la Federazione celebrano a L’Aquila i propri convegni, integrandosi e confrontandosi nella consapevolezza che le informazioni ambientali e territoriali sono il nodo centrale delle politiche pubbliche.

Attraverso le sessioni parallele, le sessioni speciali, le sessioni poster e la conclusiva sessione plenaria, tra gli stands della più vasta esposizione tecnico-commerciale di “geomatica” mai organizzata in Italia, lungo i percorsi della prestigiosa Mostra Cartografica, scienziati e neofiti, docenti e studenti, tecnici e operatori, aziende di produzione e di servizi troveranno spazi e momenti di crescita culturale, di opportunità comunicative, di scambio di esperienze, di risposte e di domande. I cultori delle scienze legate alle informazioni ambientali e territoriali, i produttori e gli utenti, pubblici e privati, potranno cogliere a L’Aquila l’occasione, unica ed irrinunciabile, di una visione aggiornata dell’universo della “geomatica” e delle sue articolazioni, dalla Topografia alla Cartografia, dalla Fotogrammetria al Telerilevamento, dai Sistemi Informativi Geografici e Territoriali alle Infrastrutture di dati spaziali, dalla Geodesia alle Geotecnologie, dalla Geografia all’Urbanistica.

Ambiente e Territorio sono elementi costitutivi del DNA di ASITA e occupano  uno spazio sempre più rilevante nell’attenzione della politica e dell’opinione pubblica. La sostenibilità ambientale dello sviluppo è entrata prepotentemente a far parte dell’agenda delle Nazione Unite per il terzo millennio, tra gli otto obbiettivi fondamentali, i Millennium Development Goals. La tutela e la valorizzazione dell’ambiente, del territorio e del paesaggio sono obbligo individuale e sociale e la diffusa, crescente, sensibilità collettiva trova fondamento nella nostra stessa Costituzione.

Le ripetute e “periodiche” catastrofi di origine naturale e antropica, che fanno del nostro paese un’area ad elevato rischio permanente, pongono in termini ultimativi l’esigenza di conoscenza del territorio e di disponibilità di un’adeguata ed efficace documentazione. Nulla può essere difeso senza essere conosciuto. Il primo e fondamentale passo per l’opera di prevenzione è la conoscenza aggiornata di ciò che deve essere difeso: l’ambiente e il territorio. La vulnerabilità della natura, che oggi possiamo constatare direttamente, nel passato era del tutto insospettabile. E’ necessario prevedere gli effetti del nostro comportamento e correggerlo in base a tale previsione. Ma come costruire modelli di simulazione degli effetti su un oggetto se non se ne ha una conoscenza scientificamente corretta ed aggiornata, fruibile e gestibile ai massimi livelli tecnologici e organizzativi? Per affrontare i problemi dello sviluppo sostenibile è necessaria una continua e costante sinergia tra mondo delle istituzioni, responsabili della formazione, produttori e utenti: la Conferenza ASITA costituisce il momento naturale di incontro tra questi mondi e la risposta alle domande di conoscenza scientifica organizzata ed efficace.





Hoara Borselli ormai è una vera e propria star del piccolo schermo: dopo ruoli minori in fiction tv, è arrivato il grande il salto e, con la vittoria della prima edizione di "Ballando Con Le Stelle", la consacrazione. La giovane attrice, che ha sconfinato nel musical con "La Febbre Del Sabato Sera", durante un'intervista al settimanale "Di Più" ha riaperto la scatola dei ricordi...
(Pubblicità)

Hoara, in passato, ha avuto un grande amore nel mondo del calcio, l'ex portiere della Nazionale Italiana - oggi allenatore del Catania - Walter Zenga, e di questa storia ancora dice: "Con lui ho vissuto degli anni molto intensi. Walter mi faceva sentire una regina nel vero senso della parola. Eravamo molto innamorati e io, per seguirlo, mi trasferii anche in America, a Boston, dove lui all'epoca era stato reclutato da una squadra locale, la New England Revolution". Per il suo amore la Borselli era pronta tutto e, come lei stessa ha raccontato, anche a grandi rinunce: "Per stargli accanto abbandonai i miei sogni e le mie ambizioni nel mondo dello spettacolo. Poi, finita l'esperienza americana, una volta rientrati in Italia, Walter e io ci lasciammo. Fu davvero un periodo molto duro: oltre ad avere perso lui, che comunque era diventato per me un punto di riferimento, dovetti rimboccarmi le maniche per cercare di sbarcare il lunario". Per una Borselli ormai lontana dal mondo calcio, ecco che una splendida Laura Barriales pare aver ceduto al fascino del giocatore Simone Inzaghi. La coppia è stata avvistata in quel di Milano e la show-girl ha dichiarato: "C'è una tenera amicizia tra di noi, ci conosciamo da tanto tempo, abbiamo amici in comune e conosco bene anche suo fratello Pippo. Simone è una persona bellissima, e mi piace stare con lui".

Si spera che per il bel Inzaghino, dopo il flop con Debora Salvalaggio, questa sia la volta buona...
