09:48
Aardbeving treft Acapulco

Van onze buitenlandredactie

AMSTERDAM - De populaire Mexicaanse badplaats Acapulco is vrijdagochtend getroffen door een zware aardbeving. De beving, van 6,2 op de schaal van richter, duurde 45 seconden en veroorzaakte stroomstoringen en kleine explosies. Er zijn nog geen berichten over slachtoffers.

Bewoners van de kustplaats renden vlak na de beving massaal en slechts gehuld in pijamaâ€™s de straat op. Ook in Mexico-Stad verlieten duizenden mensen in paniek hun huizen. Velen dachten angstig terug aan de grote aardbeving van 19 september 1985. Die beving, met een kracht van 8,1 op de schaal van Richter, veranderde destijds een aanzienlijk deel van de Mexicaanse hoofdstad in een grote puinhoop.
