CADPODANNO IN MUSICA . Scott Weiland e Slash, rispettivamente cantante
e chitarrista del gruppo Velvet Revolver, si esibiscono a un festival
hard rock a Las Vegas per festeggiare l'arrivo dell'anno nuovo
(Reuters) .

ALBA SPETTACOLARE . Primo sole del 2005 nel deserto di Hatta, a Dubai,
negli Emirati Arabi (Reuters) .

CAPODANNO CON LE ORECCHIE . Topolino e Minnie in kimono festeggiano il
2005 nel parco a tema della Disney a Urayasu, nei pressi di Tokyo
(Afp) .

PARTORISCE NELLA FUGA E LO CHIAMA TSUNAMI . Port Blair (India) - È una
maschietto, non una femminuccia, il neonato chiamato 'Tsunami' e
venuto al mondo proprio mentre la sua mamma, la 26enne Namita Lay,
insieme a migliaia di altri sfollati stava cercando scampo dal
devastante terremoto che il 26 dicembre ha seminato morte e
distruzione nell'arcipelago indiano delle Nicobare. La giovane lo ha
partorito prematuramente, con circa un mese di anticipo rispetto alla
scadenza naturale, nella giungla ove era fuggita. Ha voluto dargli
questo nome per ricordare le circostanze quasi sovrumane del parto. La
nascita del piccolo ha portato un segno di speranza in mezzo a tanta
desolazione; e forse non a caso, come fosse un segno del destino, 24
ore dopo una nave della Marina Militare dell'India ha finalmente
localizzato lui, la madre e il papà, Laxminarayan Lai, isolati sulla
spiaggia di Hut Bay, e li ha portati in salvo. Il campo di
accoglimento ove hanno trovato temporaneamente sistemazione ha subito
adottato 'Tsunami' come proprio beniamino. Purtroppo, nella immane
sciagura la famiglia Lay ha perso le tracce dell'altro figlioletto,
Saurav; qualcuno ne ha segnalato la presenza in un diverso
accampamento, ma finora non è stato possibile ricongiungerlo ai
genitori e al fratellino; e Namita, malgrado il lieto evento, è
disperata. (Afp) .

FREDDA NUOTATA . Tuffo del Tevere per festeggiare l'arrivo del nuovo
anno a Roma. Protagonista del gesto spettacolare è Marco Fois. La
tradizione è in voga dal 1946 (Reuters) .

ROTAIE TRA LA NEVE A SHANGHAI . Un'improvvisa ondata di freddo ha
investito la Cina meridionale e ha causato vittime e danni. Sei
persone sono morte e altre 564mila sono rimaste coinvolte da nevicate
che hanno danneggiato 400 abitazione. Le nevicate sono estremamente
rare nel sud della Cina e secondo le autorità di Shanghai, le perdite
economiche ammontano a 20 milioni di dollari. I morti sono rimasti
vittime di crollo di tetti che non erano stati costruiti per
sopportare il peso della neve. Il governo di Pechino ha stanziato 3,6
milioni di dollari per far fronte all'emergenza. (Reuters) .

LA VIGNETTA DI GIANNELLI . Il premier Berlusconi dopo l'aggressione
subita a Roma, da un operaio edile di Mantova, visto dal vignettista
sul Corriere della Sera di domenica 2 gennaio.

A ME GLI OCCHI . Lo sguardo intenso di un'aquila che vive in una
gabbia nello zoo di Mosca (Afp) .

VERSO DAKAR . Il pilota tedesco Eric Verhoef, a cavallo di una Ktm,
durante il rally di Dakar. Qui il centauro è impegnato nella prova che
da Granada va a Rabat (Afp) .

BIANCA SFIDA . Un esperto scalatore affronta una parete ghiacciata sul
monte Pisgah, a Westmore nel Vermont, Usa (Ap) .

L'UOMO DELLA FORESTA . Giovani svizzeri travestiti da mostri della
foresta si aggirano per le strade della città di Interlaken, in
occasione della festa di «Harder-Potschete». Come da tradizione, a
ogni inizio del nuovo anno Hardermann, una leggendaria figura del
luogo, insieme alla moglie e al suo clan, scende in città per
spaventare uomini e donne con un sottofondo musicale di campane e
banda musicale (Ap) .

RALLY DAKAR, MEONI NONO . - Ha ormai assunto il suo assetto, la
classifica del Rally Barcellona-Dakar di automobilismo e motociclismo:
nell'odierna terza tappa della corsa, di 573 kilometri da Granada a
Rabat, ha vinto Colin McRae nella sezione automobilistica, e si è
piazzato al comando della classifica generale, mentre nella sezione
motociclistsica si è imposto il francese David Fretigne, anche lui al
comando della classifica generale, nella quale figura in quarta
posizione l'italiano Fabrizio Meoni, oggi piazzatosi nono sul
traguardo di Rabat, in sella ad una KTM. (Nella foto Afp la tedesca
Jutta Kleinschmidt alla guida della sua Volksawagen Touareg) .

TENNIS, L'ITALIA ANCORA KO . Parte male l'avventura dell'Italia nella
Coppa Hopman, un torneo che oppone otto squadre nazionali miste divise
in due gruppi. Nel gruppo A, gli azzurri sono stati battuti
dall'Argentina per 2-1. Francesca Schiavone ha vinto il suo singolare
contro Gisela Dulko (nella foto Epa) per 6-1 6-3, ma Davide
Sanguinetti si è arreso a Guillermo Coria che si è imposto per 6-1 7-6
(7/4). Nel doppio, la coppia Coria-Dulko ha battuto
Sanguinetti-Schiavone per 7-5 6-0.

SPIRIRI IN PARATA . Sono travestiti da fantasmi della foresta questi
giovani che sfilano nella tradizionale parata d'inizio d'anno ad
Interlaken in Svizzera (Peter Schneider/Epa) .

LA VIGNETTA DI GIANNELLI . dal Corriere della Sera del 3 gennaio 2005

SULLA CRESTA DELL'ONDA . Il campione del mondo juniores di surf il
brasiliano Adriano De Souza in azione nelle acque australiane (Karen
Wilson/Epa) .

PAGODA . Una pagoda, sacro tempio buddista, immersa tra gli alberi di
cedro della foresta di Haguro sull'innevato monte Yamagata
(Giappone). E' considerata un monumento nazionale, essendo stata
costruita originariamente 628 anni fa, poi ricostruita nel 1677. La
pagoda giapponese più vecchia del monte Yamagata risale a 1060 anni fa
(Epa) .

SI . VOLA! Il finlandese Janne Ahonen, campione di salto con gli sci,
spicca il volo dalla collina di Bergisel a Innsbruck, durante i
campionati mondiali della disciplina. Sullo sfondo, la basilica di
Wilten (Reuters) .

IL VOLO DEL CIGNO . Si sta dirigendo verso la riserva di Slimbridge
nel Gloucestershire (Gran Bretagna) questo cigno reale, per passarvi
come ogni anno l'inverno. I cigni ospitati dalla riserva sono 220
(Epa) .

IL MONACO AL TELEFONINO . Un monaco buddista thailandese parla al
telefono prima di visitare il tempio Lam Pakh Lang vicino ad uno dei
villaggi più colpiti dal maremoto, Ban Nam Khem, nella provincia di
Pang Nga. I monaci sono arrivati per prendere parte alle opere di
soccorso e pregare per le vittime dello tsunami (Saeed Khan/Afp) .

E CHI E' . QUESTO? Il giocatore di cricket australiano Ricky Ponting
attende che le forze dell'ordine liberino il campo da un tifoso che ha
superato le transenne e si è lanciato sul prato completamente nudo,
interrompendo la partita contro il Pakistan disputata presso lo statio
di Sydney (Reuters) .

I DELFINI INTRAPPOLATI DALLO TSUNAMI I . soccorritori stanno cercando
di salvare due delfini intrappolati da otto giorni in un laghetto
nella Thailandia meridionale dopo essere stati trascinati per oltre un
chilometro nell'entroterra dalle onde dello tsunami. Gli animali, che
sono esausti e uno dei quali sembra ferito, sono intrappolati in uno
specchio d'acqua di 300 metri per 200 formatosi in seguito allo
tsunami, ha detto a Reuters un ambientalista presente sul
posto. «Sembra che ci siano due delfini e uno di loro potrebbe essere
un esemplare giovane», ha detto l'ambientalista. Si pensa che i
delfini siano stati trascinati fuori dal mare alla prima o seconda
onda e portati a 1.400 metri all'interno. «Quando l'acqua si è
ritirata, i delfini probabilmente non sono riusciti a tornare
indietro», ha spiegato l'ambientalista, secondo il quale si
tratterebbe di Delfini Indo-Pacific Humpback. Gli esemplari adulti di
questa specie misurano circa 2-2,8 metri e pesano intorno ai 150-200
chili. (Reuters) .

PLACCAGGIO AL VOLO . Matt Strong dei Seattle Seahawks è bloccato dopo
aver ricevuto un passaggio da Jason Webster degli Atlanta Falcons
durante il primo quarto del match che si è disputato domenica a
Seattle. I Seahawks hanno vinto 28-26. (John Froschauer/Ap) .

I PUGNI DI PARRA . Il venezuelano Lorenzo Parra (a destra) ha
mantenuto la corona mondiale Wba nei pesi mosca battendo a Tokyo il
giapponese Masaki Nakanuma, sconfitto ai punti. Unanime il verdetto
dei tre giudici (due 116-112 e un 115-112) che consente a Parra di
allungare la sua imbattibilità dal 1999 a 25 incontri, di cui 17 vinti
per ko. (Ap) .

LA SCELTA DI BRIDGET . L'attrice Renee Zellweger è a Roma, con i
capelli insolitamente scuri, per presentare il secondo capitolo delle
avventure cinematografiche di Bridget Jones, l'eroina cicciottella
nata dalla penna di Helen Fielding. Un ruolo per il quale l'attrice,
giá vincitrice di un Oscar per «Ritorno a Cold Mountain», potrebbe
aggiudicarsi una nomination agli Academy Awards 2005 e portare a casa
una seconda statuetta. «Bridget Jones - dice la Zellweger - è una
boccata d'aria fresca contro gli stereotipi riproposti continuamente
dai mass-media e nei quali vorrebbero che tutte le donne si
identificassero. Ci dicono come vestirci, quanto pesare e come essere,
ma non fanno che provocare frustrazione e rabbia contro la
società. Tutti quanti dovremmo invece ispirarci a Bridget che riesce a
conquistare la felicità restando quella che è» (Ansa) .

LA VIGNETTA DI GIANNELLI . Il "caso Luzi" visto dal vignettista
toscano sul Corriere della Sera di martedì 4 gennaio: il premier
Berlusconi a letto dopo l'aggressione dell'altro giorno ad opera di un
operaio mantovano reagisce nel sonno all'uscita del neosenatore a vita
Mario Luzi. Il poeta ha commentato l'episodio definendo il premier «un
propagandista, proprio come Mussolini». Parole che hanno scatenato una
bufera politica.

BORSA E KIMONO . - Dopo le feste natalizie, è tornata a pulsare la
Tokyo Stock Exchange (Tse). Qui alcune donne vestite in kimono nella
cerimonia di riapertura (Afp) .

MUSCOLI SOTTO RETE . Meghann Shaughnessy, tennista americana,
impegnata nella Hopman Cup in corso di svolgimento a Perth (Afp) .

LA PANTERA IN TRAPPOLA . Juan Carlos Miranda Bueso, conosciuto come La
Pantera, è stato catturato dalla polizia a Jutiquile, in
Honduras. Miranda era accusato di traffico illecito di armi. Nel
dicembre 2003 uccise 28 persone in un bus in San Pedro Sula (Epa) .

BELLEZZE IN PISCINA . Foto di gruppo per le partecipanti al reality
show «Sports Illustrated Swimsuit Model Search», che andrà in onda
negli Stati Uniti su Nbc a partire dal 5 gennaio (Chris Haston/Nbc
Universal/Reuters) .

«BOICOTTATE LA LANA AUSTRALIANA» Pecore merino a Yarran station,
vicino Young, 300 km a ovest di Sidney in Australia (Foto
Ap). L'organizzazione animalista Peta (People for the Ethical
Treatment of Animals) ha lanciato una campagna di boicottaggio della
lana australiana contro l'uso del 'mulesing', una pratica effettuata
da alcuni allevatori sugli agnelli che comporta lo scuoiamento
dell'area perianale ed il taglio della coda dell'animale, lasciando la
carne viva e sanguinante. In questo modo si evita che la pecora
sporchi il suo vello con gli escrementi o che le mosche depositino le
loro uova tra la lana. Il boicottaggio intende mettere in crisi il
business dell'industria della lana in Australia che produce un giro di
3.3 miliardi di dollari auutraliani (2.5 miliardi di dollari Usa).

COME UNA RUSPA . Nella provincia indonesiana di Aceh, la zona più
duramente colpita dal maremoto del 26 dicembre, gli elefanti sono -
insieme agli elicotteri - gli unici «mezzi» utili per arrivare sui
luoghi più devastati, completamente privi di strade
percorribili. Alcuni esemplari di pachidermi ammaestrati, considerati
fino a prima del disastro poco più di elementi di folclore, hanno
attraversato con facilità la giungla e sono stati messi al lavoro per
rimuovere le macerie (Philippe Desmazes/Afp photo) .

STRADE INNEVATE . Due camion bloccati dalla neve sulla Interstate 5,
la principale strada a scorrimento veloce che collega nord e sud della
California. Il traffico è difficile nell'intero Stato, mettendo in
difficoltà gli spostamenti dei vacanzieri (Nick Ut/Ap photo) .

L'IMAM E IL RABBINO . Un rabbino ebraico, a destra, siede accanto a un
imam musulmano. Siamo a Bruxelles, al Congresso mondiale degli imam e
dei rabbini, dove centinaia di religiosi si sono riuniti per tre
giorni per avviare un dialogo che si spera durevole tra Islam ed
ebraismo (Thierry Roge/Reuters) .

PESCA A MIAMI . Le immagine televisive raccontano della cattura di un
coccodrillo in Florida. L'alligatore è stato «pescato» a Miami mentre
attraversava le vie del centro (Liverani) .

UNA BELLA RINFRESCATA . Un coraggioso nuotatore si versa addosso un
secchio d'acqua prima di immergersi in un lago ghiacciato nei dintorni
di Mosca (Viktor Korotayev/Reuters) .

ROSSO DI SERA . Un uomo porta a passeggio i suoi cani sotto il cielo
rosso del tramonto in un giardino di Francoforte (Michael Probst/Ap) .

DOCCIA GELATA . Il trionfo nell'Orange Bowl val bene una doccia. Lo sa
bene Pete Carroll, capo allenatore dell'University of Southern
California che si è imposta nella finale contro Oklahoma (Ap) .

VERSI GIAPPONESI . In cinquecento hanno partecipato all'annuale gara
di calligrafia che si è tenuta al Tokyo's Nippon Budokan, nella
capitale nipponica (Epa) .

LA VIGNETTA DI GIANNELLI . Il perdono di Berlusconi al giovane di
Mantova, che lo ha aggredito la sera del 31 dicembre a Piazza Navona,
vista dal vignettista toscano sul Corriere della Sera di mercoledì 5
gennaio.

BASKET AL LIMITE . Jerome Williams, stella dei New York Knicks, si
esibisce in un tuffo plastico durante il match con i Sacramento Kings
(Afp) .

A ME GLI OCCHI .  La danza tipica di un serpente a Patuakhali, in
Bangladesh (Epa) .

ANNIVERSARIO DEL GURU . Il religioso indiano Sikh Gurbachan Singh, nel
tempio dorato di Amritsar, siede dietro al libro sacro della religione
Sikh durante la cerimonia per il 339° anniversario della nascita del
guro Guru Gobind Singh, il profeta che dettò e definì le basi della
religione Sikh e della filosofia dei Khalsa. Gobind Singh fu un poeta,
un filosofo, un mistico, un guerriero e un riformatore sociale che
riorganizzò la società indiana fondandola su valori come l'umiltà, il
lavoro, il significato onesto del vivere e la condivisione (Afp) .

SOLITUDINE AL FREDDO . Un pescatore nel lago «Dal» che bagna la
cittadina indiana di Srinagar nel Kashmir. Definita «città felice
della bellezza e della conoscenza», la citta di Srinagar è stata per
secoli uno dei principali centri culturali e filosofici
dell'Asia. Nella zona la temperatura è scesa a meno 4 gradi centigradi
(Reuteras) .

SCOPPIO A BAGDAD . Un'esplosione controllata nella periferia di Bagdad
di materiale bellico sequestrate dalle forze della coalizione (Ryan
Hansen/Reuters) .

LUCI INVERNALI . Una donna fa jogging in un parco di Amburgo
(Christian Charisius/Reuters) .

IN CARROZZA NELLA NEVE . Turisti in carrozza in piazza Dvortsovaya a
San Pietroburgo durante una tempesta di neve. I russi festeggiano il
Natale ortodosso il 7 gennaio, sulla base del calendario Giuliano
(Alexander Demianchuk/Reuters) .

LA PREGHIERA . Decine di monaci buddisti pregano in Thailandia per le
vittime .del maremoto (Bazuki Muhammad/Reuters) .

AURORA . Il profilo montuoso della regione di Chunchong, nella Corea
del Sud, immerso nella foschia delle prime ore del mattino (Afp) .

POMPIERI EQULIBRISTI . Vigili del fuoco giapponesi nei loro costumi
tradizionali mostrano le loro doti ginniche nel corso di una
manifestazione di settore (Toru Hanai/Reuters) .

